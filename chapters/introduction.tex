\chapter{Introduzione}
Il progresso tecnologico ha trasformato profondamente il modo in cui i dati vengono raccolti, archiviati e analizzati, rendendo la BI indispensabile per il supporto al processo decisionale. La crescente complessità dei sistemi di BI e il costante aumento dei volumi di dati evidenziano la necessità di sistemi in grado di rispondere in modo efficiente e tempestivo alle esigenze delle organizzazioni.
\\ \\
In questo elaborato si presenta un’analisi delle tecniche avanzate di ottimizzazione delle \textit{query} in sistemi di \textit{Business Intelligence}, in riferimento a \textit{Data Warehouse}, progettazione fisica, viste materializzate e tecniche \textit{data-driven}, con l’obiettivo di analizzare come questi strumenti migliorino le prestazioni e le capacità di supporto al processo decisionale.
\\ \\
L’ottimizzazione delle \textit{performance} non è solo un argomento tecnico, ma è diventata fondamentale per il successo aziendale, visto l’impatto sempre maggiore degli strumenti di analisi dei dati sulla competitività.
\\ \\
La domanda di ricerca a cui si cerca di rispondere è come le tecniche avanzate di ottimizzazione delle \textit{query}, attraverso progettazione fisica, viste materializzate e tecniche \textit{data-driven}, siano in grado di migliorare le \textit{performance} di sistemi di \textit{Business Intelligence} e supportare il processo decisionale. A tale domanda si risponde con diverse metodologie che includono lo studio e la critica della letteratura, la valutazione di algoritmi specifici e l’analisi di un caso di studio reale, focalizzandosi sul sistema Kepler, un’implementazione di ottimizzazione parametrica basata sull’apprendimento automatico. Si propone anche un’analisi scientometrica di 20 anni di ricerche nell'ambito della BI per identificare \textit{trends} e \textit{gap} in questo settore.
\\ \\
La letteratura scientifica mostra una grande varietà di approcci per l’ottimizzazione dei \textit{Data Warehouse}, tra cui modellazione multidimensionale, tecniche di ottimizzazione fisica (indicizzazione, partizionamento, compressione, \textit{caching}) e viste materializzate, ma evidenzia ancora criticità a livello di scalabilità, efficienza e trattamento di \textit{Big Data}. L’uso di tecniche \textit{data-driven}, basate su \textit{machine learning}, per l’ottimizzazione delle \textit{query} ha rappresentato un nuovo paradigma di ricerca che richiede ulteriori test e validazioni empiriche.
\\ \\
A partire da questa premessa, la struttura dell'elaborato è costituita da 7 capitoli principali. Nel capitolo 2 vengono presentati i concetti basilari di \textit{Business Intelligence} e \textit{Data Warehouse}, ponendo enfasi su architetture di sistemi BI, differenze tra \textit{Online Transaction Processing} (OLTP) e \textit{Online Analytical Processing} (OLAP) e tecniche di analisi. Nel capitolo 3 viene trattata l’evoluzione e la qualità dei processi \textit{Extract}, \textit{Transform} \textit{and} \textit{Load} (ETL), analizzando le metriche di efficienza e le tecniche di ottimizzazione. Nel capitolo 4 vengono approfondite le principali tecniche di ottimizzazione fisica: indicizzazione, partizionamento, compressione e \textit{caching}. Il capitolo 5 introduce il concetto di viste materializzate e dei loro vantaggi, presentando i principali algoritmi di selezione e manutenzione, con particolare attenzione al bilanciamento tra costi e prestazioni. Il capitolo 6 tratta le più recenti tecniche \textit{data-driven} per l’ottimizzazione delle \textit{query} mediante \textit{machine learning}, analizzando l’implementazione e le \textit{performance} del sistema Kepler. Infine, nel capitolo 7 vengono riassunte le conclusioni raggiunte, individuando i limiti, le prospettive applicative e gli sviluppi futuri di questo settore.